^ak#mazujin^bk1【天上聖母經】^ck1^n1香讚
香雲彌布。
聖德昭彰。
菩提心廣莫難量。
觸處放毫光。
為瑞為祥。供養法中王。
南無香雲蓋菩薩摩訶薩。
南無天上聖母菩薩。
^n2 開經偈
天妃度化應人間
海上現身救苦難
菩薩心腸悲濁世
威神到處挽狂瀾
皈命天后天上聖母元君
^n3 【一】
末法轉時，眾生造業深重；
世道崎嶇，人心奸訐莫測。
蓋謂受身之後，去聖時遙，
佛法無因見聞，因果歷然不信。
^n4 【二】
孰知善惡兩途，
也感之勝劣；
明闇相形，果報之差別。
善者，則謂人天之勝途；
惡者，則謂三塗之異轍。
修仁義則歸於勝，
興殘害則墜於劣。
^n5 【三】
其居勝者，良由業勝，
非諍兢之所要，
受自然之妙樂，無上之消遙；
其墜劣者，良由業劣，
三塗之劇苦，
受地獄之嚴行，
悲長夜之難旦。
而優劣皎然，世人莫能信之。
^n6 【四】
以吾我故，好起疑惑。
以疑惑故，多不向善，
不受人勸，自任其力，
造諸惡事，常習愚癡。
^n7 【五】
從迷至迷，
隨物欲以漂沉；
由苦入苦，
遂色聲而貪染。
只圖眼前受用，
不顧身後招殃，
以致忙忙於苦海之中，無由解脫。
然非聖賢出世，何能拯援?
^n8 【六】
時值宋興，建隆庚申之歲，
三月二十三日，金烏將西。
時有紅光一道，晶瑩奪目，
直射湄洲，異香滿室，氤氳不散。
俄頃之間，聖女托迹於林家。
^n9 【七】
奇哉彌月，不聞啼哭之聲，
故命名約默娘。
幼而聰穎，凡姿不類與群女。
從師就學，一讀成誦，
而文義皆通。
事親至孝，
閩省女流稱第一。
資性迥異，
喜愛淨几焚香。
信奉觀音，誦經禮佛虔誠
^n10 【八】
長遇名師，傳授玄門祕法，
日夜殷勤參修，未久便能悟諸要典。
時年十六，窺井得符，
遂得靈通變化，
驅邪救世，演大神通，
常駕彩雲飛渡大海，救護舟船。
眾皆啣恩載德，尊稱通賢聖女。
^n11 【九】
芳華二九，
功圓果滿，重陽之日，
湄峰頂上，白日飛昇。
爾時採雲密布，天樂齊鳴，竟脫凡胎而入聖胎。
自今以後，屢顯神靈，降福與人間，
來去縹緲，
隱現乎江淮河海之中，
孚濟護國，保衛轉輸，安波定浪。
拯生民於陷溺，化凶險為禎祥。
^n12 【十】
其救世利人之心，無異乎大士之化身，
慈帆寶筏，度一切苦厄。
婆心至切，
視蒼生如赤子，
累昭靈異，有禱而必應；
虔祈默相，無感而不適。
密演神咒，收伏二將在西北，一明千里眼，一聰順風耳，遂服神威而皈正教，隨侍効命，察奸報事，輔吾救世，護國佑民。
^n13 【十一】
若有賈客漁夫，或有農工技藝，
種作經營，
或行兵布陣；
獲臨產難，
或官非撓聒，諸多腦害；
或色身羸弱，疾病纏身不息者。
汝等若能一心恭敬稱我名號，
我即應時孚感，
希令所願從心，解諸苦惱。
^n14 【十二】
故累代錫命，寵頒褒旌。
迨至清帝敕封天上聖母之號，
四海分靈，春秋俎豆，連綿不輟。
^n15 【十三】
吾常遊化人間，到處現身，
學菩薩之精神，
悲愍濁世眾生。
福善禍淫，
禦災捍患，
變化而不可測。
^n16 【十四】
凡有淨信男女，竭誠致敬而禱者，
如影隨形，似響隨聲
，皆從其願而錫之福。
若有違心悖逆之輩，
則有時豈無一二示警，
以堅善信之心。
其或未然，
故于降祥降災之中，
安知彰善瘴惡之驗。
^n17 【十五】
我今重宣偈曰:
天降通賢女。
林家誕默娘
祖先多積德。
父善母慈衷
資性超凡俗。
稀有眾稱揚
經書勤讀誦。
聰明出異常
純孝為第一。
少時好用功
^n18 【十六】
窺井得符籙。
遂得運神通
駕雲飛大海。
救險護舟舡
功果圓滿日。
飛昇上湄峰
爾後常顯跡。
隱現乎江中
出神能入化。
庇民護國邦
婆心如大士。
隨處駕慈帆
^n19 【十七】
神咒收二將。
輔吾殄魔障
威靈昭四海。
孚濟惠津梁
累代功彌著。
褒旌德愈彰
清帝封聖母。
破逆助施琅
^n20 【十八】
凡勸男女輩。勤勉學典章
陰騭須多造。作孽惹是非
談仁與說義。古聖必效之
行孝為百善。正念勿邪思
有過能知改。彼岸尚可期
禍福由一念。善惡巧報施
因從果招感。苦樂自相隨
天堂及地府。只在汝心為
^n21【十九】
光陰元迅速。
道德急修持
人身非易得。
蹉過實難追
勸君休曖眛。
我語信無疑
^n22 【二十】
是故世人，
朝夕焚香虔誠奉誦此經者，
我即隨其音聲，
於怖畏急難之中，
示大神威之力，祛除顯難，
殄滅魔軍，裨獲安泰，
清淨身心。
^n23 【二十一】
或有見聞是經，
能轉念受持讀誦者，
當知是人，其功德力，莫可稱量。
若有正信男女，
曉悟宿因，知福德感，
應當一心修習正法，捨離慳貪，
喜結眾善，勤行布施，修齋作福。
^n24 【二十二】
諸如精進不懈者，
豈惟只是此世善根深厚，
來生智慧自然增長，
令彼內魔不起，外患無侵，
安閒自在，
修學一切法門，
斷除煩惱雜念，同登覺路。
^n25【二十三】
捨業報身，得樂解脫，
生生世世，行菩薩道，利益一切有情，
庶幾善果周隆，妙利無窮。
世人信受聽我語，
神光照耀護汝身。