^ak#mazusanzijin【天上聖母三字經】^bk2^ck1【經文】^n1
憶宋代，建隆時，
興國兆，可先知。
禎祥現，見蓍龜，
聖人出，亦可知。
現麟瑞，生孔子，
^n2產聖母，寶光輝
追古代，想今茲，
文聖人，有孔子。
武聖人，有關羽，
女聖人，默娘兒。
林家女，湄州居，
父母善，祖先慈。
積善家，慶有餘，
^n3生聖母，出凡姿
生彌月，不聞啼，
名默娘，眾稱異。
幼讀書，萬事知，
能作文，能作詩。
孝父母，守倫規，
傳聖道，遇真師
授真訣，指靈機，
^n4三教書，共一理。
上論篇，一貫之，
華嚴經，守三昧。
道德經，藏妙義 ，
悟真篇，參同契。
黃庭經，為憑據，
如來藏，極樂地。
^n5回斗柄，轉生機，
玄關竅，當寶貝。
無縫塔，收神炁，
偃月爐，真火炊。
硃砂鼎，烹靈芝，
存心法，窮性理。
盡性後，立命基，
^n6三寶足，一氣歸。
四大假，還太虛，
六四卦，結靈體。
得此法，上天梯，
出陽神，亦頗奇。
救世法，出鄉里，
海陸難，我扶持。
能驅蛟，能喚雨，
常救急，常扶危。
^n7降魔法，振神威，
收二將，在北西。
二將名，是何誰，
千里眼，順風耳。
輔聖母，多救濟，
民同胞，物同與。
湄港魚，禁網圍，
恩澤大，物皆知。
祝壽誕，物知禮，
魚聚會，參拜儀。
^n8功滿足，行成期，
通賢女，人稱奇。
廿九歲，丹熟時，
純陽體，法身飛。
早成道，似顏子，
上帝詔，不敢違。
登湄峯，到瑤池，
金童迎，玉女隨
^n9見王母，蟠桃會，
登金闕，拜玉帝
玉帝封，天后位，
人爵榮，天爵貴。
至宣化，賜厚惠，
立廟宇，號順濟。
人欽仰，供奉祀，
^n10至清帝，有康熙。
烺南征，艦近湄，
遇暴風，艦隊危。
烺祈禱，我扶持，
助戰勝，凱旋歸。
烺奏上，帝歡喜，
御筆寫，作敕語。
稱忠孝，稱仁慈，
封聖母，在此時。
^n11想光陰，似走駒，
勸婦女，並男兒
欲學我，勿延遲，
肯回頭，到岸堤
聖母經，勤讀之，
口而誦，心而維。
始終一，志莫移，
聖仙佛，任君為。
^n12遵吾教，聽吾辭，
一等人，忠烈士。
曰成仁，曰取義，
天日星，河嶽地。
人浩然，三才氣，
忠烈人，流芳史。
背涅痕，宋岳飛，
^n13文天祥，書帶詞。
吞逆賊，巡嚼齒，
留嵇血，勿洗衣。
頭可斷，將軍志，
罵斷舌，顏烈氣。
吞胡羯，擊楫誓，
笏擊賊，頭破碎
^n14出師表，
蘇牧羝，
莊公簡，
董狐史
正氣歌，
敏裙詩，
又血書，
絕命詞
躬盡瘁，不畏死，
^n15擎天柱，
立地維。
鬼神敬，
綱常持，
凜烈氣，萬古垂。
求忠臣，宜孝子，
克孝人，可枚舉
^n16追歷山，
冰求鯉，
蚊飽血，
嚐糞奇
搤虎救，
痛嚙指，
賣身葬，
滌溺器
^n17乳姑勤，
泉躍鯉，
哭生筍，
金賜巨
葡萄奉，
瓜菓隨，
七年粟，
掘西籬
^n18取生魚，截竹遺，
遠望雲，
近綵戲
先嘗藥，
遠負米，
^n19泣杖悲，受箠喜
扇枕勤，
容烹雞，
棄官尋，
刻木事
遺綠橘，
^n20順單衣，
鹿乳奉
拾椹事
行傭供，
聞雷淚，
分羹賢，
問膳帝
^n21古聖賢，皆孝子，
尊天經，立地義
成懿德，全秉彝，
講孝道，說廉士
握雪心，懷冰志，
鶴俸清，魚飱似
懷清潔，隆勉子，
^n22漢楊震，畏四知
范宣堅，百絹辭，
慎懷廉，傳三世
飲投錢，項潔己，
宋太守，越石窺
不義財，稷母棄，
廉財色，武美譽
^n23大清廉，獨伯夷，
世俗人，爭求利
不貪婪，古今稀，
廉美德，當效之
廉說盡，講節義，
勸婦女，宜先知
三從訓，四德備，
^n24夫君在，宜順義
夫歿後、守節志、
古烈女、說汝知
曹令女、節毀耳、
廖伯妻、潔斷指
^n25梁寡婦、烈割鼻、
范慎女、亦如是
趙高妻、塗面穢、
韓玖英、同此輩
相登妻、截髮誓、
玄齡妻，剔目示
秋胡妻、卻金戲、
^n26貞義者、刎頸斃
却寶帶、全忠義、
縈上書、救父計
盧孝婦、冒刃衛、
陳孝婦、竭力事
不嫌疾，由夙締，
剪皮金，香字示
封夫人，投井逝，
^n27徐飲血，
李斷臂
粉書扉、歎息意、
烏鵲篇、傷心句。
黃鵠歌、陶嬰義、
號禮宗、不再配。
楚貞姜，約不違，
束髮封，賈直妻。
墬崖卒，陳仲妻，
^n28願守墓，楚貞姬。
蓆草業，營生資，
懷清臺，巴婦居。
清風嶺，貞婦祠，
望夫石，古跡遺。
成竹斑，崩城悲，
詠柏舟，節誓辭。
託井水，志無移，
^n29磨笄山，
孤燕詩。
烈女篇，事不虛，
今婦女，
能效之。
稱菩薩，稱賢儒，
^n30我同伴，到華胥。
上帝封，號仙妃，
忠孝廉、並節義。
諸先哲，為人師，
聖仙佛，從此為。
善惡篇，亦須知，
天眼昭，日月輝。
三台星，北斗魁，
頭上列，不遠離。
^n31有竈神，
有三尸、別善惡，錄是非
奏天曹，
褒貶施、善者昌，惡者危。
報應法，如影隨，
來祈禱，多敬禮。
^n32我命將，暗察窺，千里眼，順風耳。
速查探，詳悉歸，
為善事，我歡喜。
為惡事，難保汝，
或現報，或延遲。
十八獄，放過誰，
勸諸君，勤學之。
陰騭文，指南機，
感應篇，正法規。
講善事，說仁理，
兩寶典，必讀之。
^n33萬惡孽，
首淫癡，
百善行，孝先為。
速修善，改前非，
福可得，禍可移。
降禎祥，生好兒，
家昌盛，神助汝。
聖母經，最靈威，
救眾生，發慈悲。
^n34逢颶母，舟船危，
念此經，風自微。
多疾病，身體虛，
念此經，易療醫。
瘟疫盛，傳染時，
念此經，疫自離。
末刼年，多險嶇，
念此經，保安居。
久旱魃，禾枯死，
念此經，降大雨。
^n35婦人孕，難產時，
念此經，易生兒。
妖魔祟，人被迷，
念此經，祟走移。
洪水害，暴風雨，
念此經，風雨止。
拜北斗，延命期，
念此經，壽期頤。
人無子，來求嗣，
念此經，產賢兒。
^n36命運凶，多是非，
念此經，訟獄離。
諸地獄，血污池，
念此經，天堂居。
超九祖，度䰬𩳓，
念此經，出輪迴。
消災害，保鄉里，
念此經，福自歸。
^n37功德大，難思議，
靈驗多，難盡辭。
佈甘露，施法雨，
真言篇，同誦之。
至乾隆，淨土寺，
大禪師，諸賢士。
乩筆術，諸法備，
顯聖跡，揚名譽。
遺一經，傳萬世。
^ck2